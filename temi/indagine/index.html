<html lang="it">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link
      rel="stylesheet"
      type="text/css"
      href="/parma2050/shome.css"
      media="all"
    />
    <link rel="stylesheet" type="text/css" href="/shome.css" media="all" />
    <title>
      Temi - Indagine demografica e socio-economica - Piano Urbanistico
      Generalizzato Parma 2050 - Sito non ufficiale!
    </title>
  </head>
  <body>
    <nav>
      <a href="../..">Torna alla Home</a><br /><a href="..">Torna ai Temi</a>
    </nav>
    <header>
      <p>
        Attenzione: questo non è il
        <a href="https://www.parma2050.eu">sito ufficiale</a>, è una copia
        realizzata per ovviare ai problemi di accessibilità dell'originale.
        Questa pagina riproduce il contenuto del
        <a
          href="https://ssl.comune.parma.it/RicercaAtti/Handlers/VediDocumento.ashx?path=/DDD/1//2023/PD/0002095/202307051607105181161836559_2.PDF&name=2023_PD_0002095_PUG_PR050_QC.1.0.2_TEMI_Dossier_demografico_e_socio_economico_timbrato.pdf&logname=2023_PD_0002095_PUG_PR050_QC.1.0.2_TEMI_Dossier_demografico_e_socio_economico_timbrato.pdf"
          >PDF intitolato "Indagine demografica e socio economica"</a
        >.
      </p>

      <h1>Parma 2050 - Piano Urbanistico Generale</h1>
      <p>
        Il Piano Urbanistico Generale e una visione strategica per Parma 2050
        come una città-gerritorio intensa e multicentrica
      </p>
      <br />
      <p><strong>Indice</strong></p>
      <ul>
        <li>Premessa</li>
      </ul>
      <ol>
        <li>
          <ul>
            <li>Le caratteristiche demografiche</li>
            <li>La dinamica del contesto territoriale del comune di Parma</li>
            <li>Le famiglie</li>
            <li>I migranti</li>
            <li>Gli scenari al 2035</li>
          </ul>
        </li>
        <li>
          <ul>
            <li>L'offerta e la domanda d'istruzione</li>
            <li>Gli asili nido e la scuola dell'infanzia</li>
            <li>La scuola primaria</li>
            <li>La scuola secondaria inferiore</li>
            <li>La scuola secondaria superiore</li>
            <li>L'Università</li>
          </ul>
        </li>
        <br />
        <li>Le condizioni abitative</li>
        <li>
          <ul>
            <li>L'economia di Parma per settore</li>
            <li>Le imprese</li>
            <li>L'agricoltura</li>
            <li>Il terziario</li>
            <li>Il turismo</li>
            <li>L'industria</li>
            <li>I dati occupazionali</li>
            <li>Il reddito</li>
          </ul>
        </li>
        <li>
          <ul>
            <li>Alcuni indicatori di benessere e di qualità della vita</li>
            <li>Gli indicatori BES</li>
            <li>Il Laboratorio Sole 24 ore</li>
          </ul>
        </li>
        <br />
        <li>I punti di forza e i punti di debolezza</li>
      </ol>
      <p class="note">
        Nota del reddatore: il <a href="">documento originale</a> è di 485
        pagine. A pagina 71 inizia una lunga antologia di materiale
        pre-esistente, che ora lascio indietro.
      </p>
    </header>
    <main>
      <section>
        <h2 id="premessa">Premessa</h2>
        <p>
          Le pagine che seguono sono il risultato di un’analisi condotta durante
          la formazione del quadro conoscitivo del PUG attraverso la ricerca e
          aggiornamenti del
          <a
            href="https://www.comune.parma.it/pianificazioneterritoriale/PSC---Piano-Strutturale-Comunale.aspx"
            >PSC</a
          >
          (Piano Strutturale Comunale). Alla luce di quanto previsto dal comma
          1, art. 22 della legge 24, 2017 della Regione Emilia Romagna, il
          Quadro Conoscitivo del PUG (Parma 2050) provvede ad aggiornare
          puntualmente il Quadro Conoscitivo del PSC 2030 (approvazione
          22.07.2019) per quelle parti dove sono resi necessari approfondimenti
          analitici (Sistema socio-economico, demografico e stato della
          pianificazione vigente). L’aggiornamento generale del QC proposto dal
          PUG persegue una modalità integrata di rappresentazione e
          visualizzazione dei temi per una migliore valutazione dello stato del
          territorio e dei processi in atto.
        </p>
      </section>
      <section>
        <h2 id="demografia">Le caratteristiche demografiche</h2>
        <h3>1.1 La dinamica del contesto territoriale del Comune di Parma</h3>
        <p>
          Il presente documento ha l’obiettivo di illustrare le principali
          dinamiche demografiche della città di Parma basandosi su diverse
          fonti, in particolare sui dati prodotti dall’ufficio statistica del
          Comune di Parma, della Provincia di Parma, della Regione Emilia
          Romagna, dell’Università di Parma, dell’Istat, dell’UPI, della Camera
          di Commercio. Per un maggiore approfondimento i documenti verranno
          allegati alla fine della presente relazione.
        </p>
        <p>
          In merito alle tendenze demografiche a livello nazionale, secondo il
          terzo censimento permanente, la popolazione italiana contava
          59.236.213 residenti, ovvero un calo dello 0,7% . Complice di questo
          quadro generale di recessione demografica già in atto, è stata
          sicuramente la pandemia dovuta al Covid - 19, che ha portato un
          incremento della mortalità, ma anche un rallentamento dei flussi
          migratori. Soprattutto il sud ha subito questa dinamica. L’Istat
          registra nel 2020, 5.171.894 stranieri censiti pari ad una incidenza
          dell’ 8,7 stranieri ogni 100 censiti.
        </p>
        <p>
          Nell’anno orribile della pandemia, ovvero il 2020, in Italia si sono
          persi, infatti 405.275 residenti. Nel 2020 si sono registrati in
          Italia cifre record dal minimo di nascite pari a 405 mila e dal grande
          numero di decessi pari a 740 mila. Il deficit di “sostituzione
          naturale” tra nati e morti raggiunge – 355 mila unità, valore
          inferiore solo al record del 1918 (- 648 mila) dovuto all’epidemia di
          spagnola. Il deficit di nascite è dovuto totalmente alla popolazione
          italiana – 386 mila, la popolazione straniera continua, invece ad
          avere un saldo positivo pari a + 50.584 unità. Il progressivo
          invecchiamento della popolazione e la maggiore speranza di vita ha
          portato ad una prevalenza di donne, che si conferma anche nel 2020. Le
          donne rappresentano, nel 2020 il 51,3% della popolazione pari a 95
          uomini ogni 100 donne. La struttura per età si conferma anche nel 2020
          fortemente squilibrata a favore della fascia anziana della
          popolazione. L’indice di vecchiaia, ovvero, il rapporto tra la
          popolazione di 65 anni e più con quella di meno 15 anni è notevolmente
          aumentato nel tempo passando dal 46,1 del 1974 al 148,7 nel 2011 fino
          al 2019 arrivato a 179,9 e ulteriormente aumentato nel 2020 a 182,6.
          La variabilità territoriale è comunque notevole sia per età media che
          per indice di vecchiaia.
        </p>
        <p>
          La provincia di Parma ha una superficie in kmq di 3.449,32 kmq che la
          fa essere la prima per superficie in Emilia Romagna dopo Bologna,
          Parma, come comune ha una superficie di 260,77 kmq. La densità
          abitativa a livello provinciale è pari a 131,9 abitanti per kmq,
          mentre nel comune di Parma la densità è di 769,2 abitanti per kmq.
          Rispetto agli altri comuni capoluogo in regione, presenta una densità
          abitativa mediamente inferiore (Piacenza di 881,9 ab/kmq e Modena di
          1.031,9 ab/kmq). Nell’ambito regionale, la provincia di Parma è
          caratte¬rizzata altimetricamente dalla più alta percentuale di
          territorio definito di montagna (43,5%) e della minore percentuale di
          territorio definito di pianura (25%).
        </p>
        <p>
          Se passiamo dal generale al particolare la stessa rilevazione Istat
          2018/2021 evidenzia come solo sei città italiane non perdono abitanti,
          ma ne guadagnano, tra queste vi è Parma.
        </p>
        <p class="note">
          Nota del redattore: questa mappa era inserita come immagine raster nel
          PDF. Inserisco qui la stessa immagine, trascrivendo i valori numerici
          per accessibilità, ma l'intenzione è di rendere accessibili questi
          dati come layer vettoriale in una mappa dinamica.
        </p>
        <figure class="small-img">
          <img
            src="densitas.jpg"
            alt="densità demografica per quartiere nel comune di Parma, in toni di verde"
          />
          <figcaption>
            Densità demografica per quartiere nel Comune di Parma.
            <table>
              <thead>
                <tr>
                  <td>Classi di densità (Abitanti/km<sup>2</sup>)</td>
                  <td>Quartieri</td>
                </tr>
              </thead>
              <tbody>
                <tr>
                  <td><270.15</td>
                  <td>Golese, Cortile San Martino, Vigatto</td>
                </tr>
                <tr>
                  <td>>=270.15 e <692.68</td>
                  <td>San Pancrazio, San Lazzaro</td>
                </tr>
                <tr>
                  <td>>=692.68 e <1130.05</td>
                  <td>Cittadella</td>
                </tr>
                <tr>
                  <td>>=1130.05 e <4521.17</td>
                  <td>Molinetto, San Leonardo, Lubiana</td>
                </tr>
                <tr>
                  <td>>=4521</td>
                  <td>Parma Centro, Oltretorrente, Pablo, Montanara</td>
                </tr>
              </tbody>
            </table>
          </figcaption>
        </figure>
        <p>
          Il presidente Istat, in una recente intervista sul Corriere della
          Sera, rappresenta della nazione un quadro drammatico: “Siamo un popolo
          potenziale di 32 milioni di abitanti. A fermarci alla fine del secolo
          è proprio così. Ad andare ulteriormente avanti chissà....Milano,
          Verona, Bologna, Parma, Modena e Prato a stare all’oggi non hanno di
          che preoccuparsi.”
        </p>
        <p>
          In un quadro demografico preoccupante, Parma ha un andamento anomalo
          per quanto riguarda la popolazione residente, la componente numerica
          della popolazione evidenzia nell’ultimo decennio una continua crescita
          partendo dai 184.467 del 2010 ai 198.236 del 2020, con un aumento nel
          decennio di 13.769 abitanti.
        </p>
        <p>
          Per fornire una prima indicazione di evoluzione spaziale della
          popolazione di Parma, se facciamo un salto nella storia, vediamo che,
          dall’Unità d’Italia lo sviluppo di Parma è stato continuo anche se con
          alcuni periodi in controtendenza, nel 1861 aveva 68.284 residenti, si
          registra un salto significativo con il censimento del 1951 (122.978
          ab.) a seguito dell’accorpamento dei comuni foranei, passati nel 1971
          a 175.228 e diminuiti a 163.457 nel 2001. Negli ultimi vent’anni si
          assiste ad una crescita costante che prosegue anche in questi ultimi
          anni. Come evidenzia l’ufficio statistica della Regione Emilia Romagna
          il dato relativo al 1971 per quanto riguarda i maggiori poli urbani è
          importante perché è intorno a quella data che inizia o si rafforza un
          processo di depolarizzazione assoluta o relativa, che ha interessato
          Bologna, Parma, Piacenza e Ferrara, ma che nel caso di Parma si è poi
          invertita all’inizio del millennio.
        </p>
        <p>
          Analizzando la composizione di questa crescita vediamo che anche a
          Parma si conferma il quadro generale che caratterizza l’Italia: tassi
          di fecondità tra i più bassi a livello europeo associati a livelli di
          sopravvivenza tra i più elevati in ambito europeo. La crescita è
          quindi sostenuta dall’arrivo di cittadini provenienti da altre regioni
          italiane e dall’estero. L’aumento della popolazione è imputabile
          unicamente al saldo migratorio positivo che compensa il saldo naturale
          sempre negativo.
        </p>
        <p>
          Esaminando i tassi di natalità, ovvero il rapporto tra numero di nati
          e popolazione, dell’ultimo decennio questi sono in continua
          diminuzione; nel 2010 il tasso era pari al 9,6 (* 1000) continuando a
          decrescere fino ad arrivare nel 2020 al 7,57.
        </p>
        <p>
          Mentre il tasso di mortalità, rapporto tra decessi e popolazione,
          passa dal 10,4 (*1000) del 2010 al 13,3 del 2020, dato anomalo dovuto
          al forte impatto su Parma della pandemia da Covid. Il 2019, non
          interessato da eventi straordinari, si attestava a circa il 10,18 non
          molto dissimile a quello degli anni precedenti. L’analisi dei dati
          mensili di mortalità effettuata dalla Provincia di Parma mostra in
          particolare un picco nel mese di marzo 2020 rispetto allo stesso
          periodo dei cinque anni precedenti.
        </p>
        <p>
          In questo quadro generale sui dati della città si può entrare più in
          dettaglio analizzando la composizione della popolazione a livello di
          quartiere, attraverso gli studi periodici dell’ufficio statistica del
          Comune di Parma. Limitandoci ad una analisi sui dati del bilancio
          demografico del 2020, si evidenzia una distribuzione non uniforme
          sull’intero territorio comunale.
        </p>
        <p>
          I quartieri centrali (Parma Centro, Pablo e Oltretorrente) risultano
          quelli più densamente popolati, in opposizione a quelli più esterni ed
          estesi come Cortile San Martino, Vigatto, Golese. Questi ultimi tre
          quartieri occupano il 53,5% della superficie comunale, ma hanno solo
          il 14% dei residenti. In termini numerici il quartiere che ospita la %
          più alta di residenti è il Lubiana con il 13,5% segue il Cittadella
          con il 12,5%, il Parma centro con il 10,4% e San Leonardo con il 10,3%
        </p>
        <p>
          Passando ad esaminare i dati sulla densità, come riportato dalla mappa
          precedente, troviamo Parma Centro che risulta essere il più densamente
          popolato di abitanti per Kmq, con una concentrazione pari a 8.376,11,
          a seguire Pablo (7.798,98 ab./kmq), Oltretorrente (7.470,80 ab./kmq),
          Montanara (5.456,52 ab./kmq) e il San Leonardo (4.583,11 ab./kmq).
        </p>
        <p>
          L’aumento dei residenti nel comune nell’ultimo biennio si è diviso in
          modo differente nei vari quartieri. Vediamo una crescita nel quartiere
          Molinetto +2,74% , Vigatto +2,57% e San Pancrazio superiore al 1%,
          mentre per il terzo anno consecutivo vediamo una diminuzione nei
          quartieri San Lazzaro –1,55 % e Cortile San Martino –1%.
        </p>

        <h3>Le famiglie</h3>

        <p>
          Ulteriore elemento di studio per la comprensione della struttura
          demografica della popolazione, particolarmente significativo ai fini
          della definizione del fabbisogno abitativo e di servizi, è l’analisi
          demografica delle famiglie: evolversi nel tempo del loro numero e dei
          loro componenti.
        </p>
        <p>
          Già nel decennio ‘91 – ‘01 cresce il numero di famiglie in Emilia
          Romagna, a Parma la percentuale di famiglie unipersonali passa dal 25%
          del ‘91 al 32% del 2001. Sono famiglie con sempre meno componenti che
          nel 2001 si attesta intorno ai 2,4 componenti, dato inferiore rispetto
          alla media nazionale pari ai 2,6. Questa tendenza porta Parma ad avere
          nel 2004 un numero di componenti medi pari a 2,1.
        </p>

        <p>
          Questa progressiva riduzione si è ormai da anni consolidata al di
          sotto dei 3 componenti. Al 2020 infatti la media comunale è di 2,09
          componenti, 2,3 componenti per le famiglie straniere. Sempre nel 2020
          il 41,8 % (38.920) delle famiglie è unipersonale, il 27,3% (25.388) ha
          2 componenti , 16% ha 3 componenti (14.940).
        </p>

        <p class="note">
          Nota del redattore: rimpiazzo uno screenshot della percentuale di
          popolazione straniera, preso dal servizio statistico regionale, con un
          embed dinamico. Nell'originale il dato era aggiornato al 2020-01-01,
          l'embed si aggiorna, e permette di consultare i dati dei singoli
          comuni.
        </p>

        <div
          class="tableauPlaceholder"
          id="viz1691260377494"
          style="position: relative"
        >
          <noscript
            ><a href="#"
              ><img
                alt="Indicatori DemograficiRegione Emilia-Romagna.  "
                src="https:&#47;&#47;public.tableau.com&#47;static&#47;images&#47;RR&#47;RRMSW9F5G&#47;1_rss.png"
                style="border: none" /></a></noscript
          ><object class="tableauViz" style="display: none">
            <param
              name="host_url"
              value="https%3A%2F%2Fpublic.tableau.com%2F"
            />
            <param name="embed_code_version" value="3" />
            <param name="path" value="shared&#47;RRMSW9F5G" />
            <param name="toolbar" value="yes" />
            <param
              name="static_image"
              value="https:&#47;&#47;public.tableau.com&#47;static&#47;images&#47;RR&#47;RRMSW9F5G&#47;1.png"
            />
            <param name="animate_transition" value="yes" />
            <param name="display_static_image" value="yes" />
            <param name="display_spinner" value="yes" />
            <param name="display_overlay" value="yes" />
            <param name="display_count" value="yes" />
            <param name="language" value="en-US" />
          </object>
        </div>
        <script type="text/javascript">
          var divElement = document.getElementById("viz1691260377494");
          var vizElement = divElement.getElementsByTagName("object")[0];
          vizElement.style.width = "1000px";
          vizElement.style.height = "827px";
          var scriptElement = document.createElement("script");
          scriptElement.src =
            "https://public.tableau.com/javascripts/api/viz_v1.js";
          vizElement.parentNode.insertBefore(scriptElement, vizElement);
        </script>

        <p>
          I cambiamenti sociali hanno portato a queste nuove tipologie
          familiari, dove sono ricomprese anche le numerose famiglie
          monogenitoriali, spesso esito di uno scioglimento della famiglia in
          seguito a divorzio e che attesta la crisi dei modelli più tradizionali
          di convivenza a cui frequentemente si associano situazioni economiche
          e sociali precarie, e si afferma il modello del figlio unico.
        </p>
        <p>
          L’analisi dell’ampiezza delle famiglie rivela la quasi totale
          scomparsa delle famiglie numerose, tanto che, il Censimento 2011, ha
          eliminato il riferimento alle famiglie di più di sei componenti.
        </p>
        <p>
          L’istat evidenzia come questo fenomeno sia caratterizzante anche il
          quadro nazionale, con famiglie sempre più piccole e dove ormai le
          famiglie unipersonali rappresentano un terzo del totale. Ma il vero
          dato negativo è il calo demografico che combinato con l’invecchiamento
          della popolazione porta ad un aumento del numero dei single. Un grande
          contributo al fenomeno va riconosciuto anche alla tendenza di restare
          sempre più a lungo single e a vivere da soli prima di creare un nuovo
          nucleo famigliare e questo è dovuto molto spesso a motivi economici
          legati allo studio e al lavoro.
        </p>

        <p>
          Il progressivo invecchiamento della popolazione influisce sugli indici
          che descrivono la presenza di anziani in famiglia. In Emilia-Romagna
          oltre il 38% delle famiglie include anziani, dato in linea con la
          media nazionale, e il 26% è composto esclusivamente da anziani,
          percentuale di poco superiore al 25,3% dell’Italia. Analizzando l’età
          dei membri anziani, si osserva che il 19,7% delle famiglie
          emiliano-romagnole comprende un anziano di età inferiore ai 75 anni,
          il 15,6% un anziano tra i 75 e gli 84 anni e poco più del 7% ha un
          componente di oltre 85 anni.
        </p>
      </section>
    </main>
  </body>
</html>
